# -*- mode: mandoku-view; -*-
#+TITLE: 景文集
#+DATE: 2015-08-24 23:50:31.127312
#+PROPERTY: ID KR4d0021
#+PROPERTY: BASEEDITION WYG    
#+PROPERTY: JUAN 卷十三
<pb:KR4d0021_WYG_013-1a>¶
欽定四庫全書¶
　景文集巻十三¶
　　　　　　　　　　　　　宋　宋祁　撰¶
　七言律詩¶
　　聞圜丘禮成肆眚¶
齋幄連蜷駐玉虬萬靈遙護翠雲裘寳雞並進迎神曲¶
卓馬爭趨助祭侯封屋都人差賜帛賤星牢口閴無囚¶
露蕭雷解疏恩美萬和歡聲速置郵¶
<pb:KR4d0021_WYG_013-1b>¶
　　癸酉六月奉詔修耤田記十一月詔罷賦詩¶
三時受詔擁緹油曲筆無功苦思抽不得成書同太史¶
須知非我異春秋空言自合因人廢殘藁猶應蓋瓿留¶
(記草纎悉/印送史院)歸卧私庭深閣筆飽嘗雞膳太悠悠¶
　　和晏公圜丘詩¶
仗外鮮雲歛夕容蹕聲遥下紫營東迎神秘座摐金密¶
腏食清壇烈火紅七萃禁戈攢月冷萬侯朝璧照霜空¶
天心帝意通歡豫併在柴薰縹緲中¶
<pb:KR4d0021_WYG_013-2a>¶
　　元夜觀正陽錫宴¶
雲端嶤闕下呼鞭綵樹遥分坐狄前山戲百層平樂地¶
佛輪千影瑞陁天祥風入助銀花麗寳月來供雉扇圓¶
獻嵗承平多樂事擊靴誰美唱唐年¶
　　初侍講筵有感上呈經筵諸公¶
邇英何幸奉經筵俗狀婆娑艾服年蘭葉初窺圖上字¶
奎鈎乍識禁中天坐憑重席慚清問能讀三墳頼衆賢¶
猶藉向來稽古力不然須合早歸田¶
<pb:KR4d0021_WYG_013-2b>¶
　　再侍經筵有感¶
露門重幄紫雲開何意孤臣得重陪攀樹已驚劉放老¶
受釐猶及賈生來華綈藉暖瞻宸几甘露浮香入賜杯¶
稽古雖勤成底力心知不及漢儒才¶
　　奉和晏相公攝事圜丘中書致齋¶
相閣齋居政事西兹辰正值朔雲低雪園鵾冷應先舞¶
雀樹雞閒欲早栖擱筆暫停黄紙尾解驂猶放紫茸題¶
仙謡唱罷微陽動誰見林間荔甲齊¶
<pb:KR4d0021_WYG_013-3a>¶
　　禮局致齋¶
枌榆秋報漢家壇齋誓先朝令不刋抱蕝一身依禮署¶
飯蔬三日屬祠官天池唳鶴驚宵滴宫堞棲烏噪暮寒¶
倦枕不煩神櫟夢有人無用亦常嘆¶
　　禁門待漏¶
破月餘光淡禁街駐車聊候九門開雙蟠曉闕蒼龍動¶
斜倚春城北斗囘漏箭急傳催疉鼓酒爐爭擁賣寒醅¶
元規塵影眞堪畏已傍遊人要路來¶
<pb:KR4d0021_WYG_013-3b>¶
　　仲冬二日使到頒翠毛錦旋襴¶
翠裘朝罷轉昕霞(皇帝十月一日初御/夾袍中外頒賜衣襖)頒服諸方走使¶
車泥和五芳中出詔錦裁雙獸織成花(錦作花地/雙戲獸文)官叨¶
侍槖恩加等(待制官在/京暘紫羅)例及和門賜有差(詔并賜在/城諸軍校)坐¶
襲餘温身更寵不慚多病帯鐶賖¶
　　朝陽¶
腷膊雞聲夜向晨東方飛景到雲林簾幃已是曈曈曉¶
庭戸全無曀曀隂可是梧桐長得地也應葵藿乆傾心¶
<pb:KR4d0021_WYG_013-4a>¶
日邊早晩來環賜見説清光注意深¶
　　觀上朝¶
鬱葱佳氣䕶天臺銜尾茸題隘路槐金箭忽鳴衡漏盡¶
火城爭撲相車來黄人日映仙盤上閶闔天隨禁鑰開¶
規地凝深誰得見渚鸞雝鷺自趨陪¶
　　再入翰林¶
銀臺路入複門賖四載重來鬢愈華况自秋毫皆帝力¶
何言舊物是吾家(伯氏一為翰林/予則再為之)宫盤浩氣浮襟爽省¶
<pb:KR4d0021_WYG_013-4b>¶
樹珍隂疉殿斜書枕夢殘聞吏報日痕還復度磚花¶
　　聞後苑賜宴¶
漢家殿幄紫雲連萬品仙葩匝賜筵露蘂半晞仙掌外¶
斗杓長在帝車前液池綷鳥棲連籞鉤盾祥麰徧弄田¶
病客無階陪槀飫除因㫁夢到鈞天¶
　　陪季秋大宴¶
秘殿霞暾幾刻移天臨法座儼朝緌魚龍霧暗充庭後¶
羯鼓風乾解渇時山答歡聲來廣座花留和氣入繁枝¶
<pb:KR4d0021_WYG_013-5a>¶
自憐侍從非方朔不識壺䶥是隠詞¶
　　憶上苑錫宴¶
長懐禁籞宴嬉年帳殿深沉望碧蓮秦地河流疑象漢¶
上林宫繚欲捫天恩盃蘭末流霞溢蹕道梧隂綷羽前¶
紫陌暮歸人籍籍汗帷揮兩杏粘韉¶
　　謁四陵下宫¶
四陵煙栢蔽團暉曉束朝紳拜廟闈臺下俗無西向射¶
寢中人䕶月游衣垂髯上漢龍難見耘野連天鳥自飛¶
<pb:KR4d0021_WYG_013-5b>¶
酹畢驅車循故道經時回望悵依依¶
　　直講周嵗¶
本自悲涼葆髮多何緣末至濫中阿馬肝不食非論味¶
狗曲猶輕枉為歌舊學空疎緣病廢壯情牢落伴年過¶
終然野鹿江魚性長在雲林與素波¶
　　寄南郡直講王聖源¶
良辰酒所獨持杯目極南雲首重回榮路乆差冠一免¶
(聖源嘗以/公累去官)經筵貪愛㰅三摧多年道勝胸中戰即席人¶
<pb:KR4d0021_WYG_013-6a>¶
推客右才深詔糊名求異等佇看揮筆映天臺¶
　　賜禁中所種稻米¶
中天銅雀長鳴罷清籞滮池告稔初刈歛方從弄田出¶
頒分更自導官餘霜莖矗秀紆宸玩玉粒凝甘剰禁儲¶
慚愧有年君賜厚等閒欹枕夢為魚(詩人夢魚為/豐年之占)¶
　　燈夕在告聞遊人甚盛¶
火樹繒山鳳闕前皇都美景屬新年烟花併作長春國¶
日月潛移不夜天(海邊有/不夜城)道上落梅飄脆管陌頭繁杏¶
<pb:KR4d0021_WYG_013-6b>¶
著遊韉須知鈞㑹人同樂莫嘆秦侯抱疾眠¶
　　休沐¶
出休連日似山郎坐有蛩氈沐有湯缸面酒華隨日轉¶
琴中松韻共風長官卑寜為今無巧愚極曾聞古是狂¶
自顧支離身碌碌襆歸囊被亦何妨¶
　　歸沐¶
彌旬出沐道山頭僦廡蕭蕭避世游枉是胸中存壘塊¶
可能皮裏有陽秋駕車欵段慚鄉品託乗鴟夷笑客愁¶
<pb:KR4d0021_WYG_013-7a>¶
曲突不黔賔坐冷時聞庭雀一啁啾¶
　　休日¶
病粟支離月有儲漢家湯沐許家居材同曲社真無用¶
拙比河陽恐有餘半夜覊魂隨鶴警九秋嘶腹共蟬虚¶
誰言䑛痔非長䇿卻得君王五乗車¶
　　旬休¶
火雲疉影抱炎曦霑沐身閒與勝宜巻葉初聞芰荷沼¶
輕房半繫石榴枝茶槍早翠吟魂適蔗境餘佳渇肺知¶
<pb:KR4d0021_WYG_013-7b>¶
汗馬屬鞬非我事到頭攘臂是支離¶
門依北郭最閒坊休令歸來白晝長司馬苦消非我事¶
次公無酒是真彺午雞初下繁隂合夢蝶徐翻倦枕涼¶
自笑此生疲挾筴不知呼塞亦亡羊¶
散帯家居首任蓬閉關窮巷避雌風官非言責如餘裕¶
流在儒家覺少功慢態已成書几積黠姿無半畫厨空¶
此生信有天年樂堪置䝉莊大社中¶
　　和樞密晏太尉元日雪¶
<pb:KR4d0021_WYG_013-8a>¶
寒雲萬里送殘宵靣旋祥霙集嵗朝繁影未能藏夜燎¶
薄花仍欲伴春椒光含象闕蒼龍舞氣勒交衢卓馬驕¶
豐兆歡歌誰不爾百官兼放五門朝¶
　　學舍石榴(太學中石榴數十株少他/雜木然其樹率多蟠蠧)¶
曽見芳英上舞裙縁何此地寄輪囷烟滋黛葉千條困¶
露裂星房百子勻未羡扶南收作釀曽經騎省賦為珍¶
(安仁閒居賦云/石榴葡萄之珍)須知博望來時晩莫促幽芳趁暮春¶
　　秋日與天章侍講王原叔曾明仲正言余安道三¶
<pb:KR4d0021_WYG_013-8b>¶
　　學士集普光院¶
長廊盡北到禪扃宴坐林間共禠纓秋氣只知雙鶴唳¶
塵喧已去一牛鳴晨鐘暮磬無時歇翠竹黄花相間明¶
妙墨仙郎題爵里他年為寄此中行(原叔以古篆/記是集于璧)¶
　　太學建講殿割王第西偏營置¶
王家賜第曾開府天子營宫此嚮儒壤壁有經還闕里¶
廢臺無鹿嘆姑蘇泉疑自湧供池溜柱欲飛來荷棟桴¶
獻嵗成工觀盛禮願陪希瑟趁風雩¶
<pb:KR4d0021_WYG_013-9a>¶
　　落花¶
紫房丹萼旋辭春素瑟悲多不忍聞暮兩便從巫峽散¶
餘香猶上魏臺分魂銷南浦波空綠望絶長門日易矄¶
翠被已空桃檝逺自今搔首更離羣¶
墜素翻紅各自傷青樓煙雨忍相忘將飛更作回風舞¶
已落猶成半面粧滄海客歸珠迸涙章臺人去骨遺香¶
可能無意傳雙蝶盡委芳心與蜜房¶
　　回郡將東還獻梁相公¶
<pb:KR4d0021_WYG_013-9b>¶
留滯符魚素領垂十年方喜覲彤闈平臺雪罷鄒陽老¶
宣室釐殘賈誼歸疲馬有情依櫪嘆倦禽知困傍林飛¶
相君門下餘塵在擁篲應容一叩扉¶
　　老還¶
老還東觀復懷鉛坐對秋風鬢颯然怨曲未平曾破瑟¶
故瘡雖愈尚驚弦蕭條門巷張羅外閴寂曹司擱筆前¶
借問不才為累否古來山木盡天年¶
　　雪後與張轉運任通判何都官㳺湖上¶
<pb:KR4d0021_WYG_013-10a>¶
湖天初日駐彤幨雪霽樓臺朔氣嚴浮隰淺花全裂縞¶
拂沙殘白暫成鹽澌迎客棹容徐進寒著賔罍喜細添¶
農壤徧膏民癘息相君餘興付厭厭¶
　　離宛丘舟中作¶
孑孑歸檣五兩斜浮雲盡處是京華不隨東魯人浮海¶
正似新豐犬識家笏首新荷尋珥筆腰間故印解垂緺¶
多年蹇足蹣跚甚卻畏丹泥九墄賖¶
　　將還都寄獻臣¶
<pb:KR4d0021_WYG_013-10b>¶
茂陵移病在窮年尚省長安在日邊生意不隨枯樹盡¶
危心重伴死灰然秋風壓苑檀欒近夕斗横臺睥睨連¶
側注舊冠塵滿屋定須彈拂故人前¶
　　還都¶
一封東走罷州麾卻趁清班上赤墀侍史香爐留直夜¶
王孫春草見歸時虚名所頼天藏拙晩嵗無如病與衰¶
要在屬車何所用只堪盛酒比鴟夷¶
　　丞相龐公歸政就第數有新詩傳播都下偶成拙¶
<pb:KR4d0021_WYG_013-11a>¶
　　句上紀盛徳二首¶
方道逍遥一品身盡收和氣付凝神小車殿裏抛丞相¶
南極星邊伴老人雙鶴對眠雲帳月五芝催耨雨巖春¶
支離舊客公知否私計東山作近隣¶
第門行馬䕶清埃拂席時時宴具開安石風流今日是¶
平津賔客幾人來幄中謀熟君籌在川上身閒汝檝囘¶
絶俗新章滿都紙向時疏傅定無才¶
　　寄獻南京致政杜相公¶
<pb:KR4d0021_WYG_013-11b>¶
調元罷後乆忘機三見東山拜詔時(公引年後/凡三進秩)言在典¶
謨經舜問規留廊廟許曹隨人間嵗月尊黄髪方外謳¶
謡續紫芝舉酒祝公千萬壽逍遥長與赤松期¶
　　答安陸王工部早春郡園見寄次韻¶
五馬新囘金絡頭方春稀訟釋南囚荆岑漢滸聯形勝¶
渚月臺風遞宴游自許良辰偏有感不知清唱遂無儔¶
比來酒所聞相憶對倚層城近此樓¶
　　送劉學士守衡陽兼還故里¶
<pb:KR4d0021_WYG_013-12a>¶
名帖唐家十二時囊封自乞阮咸麾三行牛酒過鄉墅¶
九向雲山駐使旗蘭露夕薰歡潔膳桂風秋遣怨叢枝¶
不應晩計還臺約紫掖深沈竚演辭¶
　　晩秋北園¶
寂寥臺榭使君家日渉中園到日斜林下歸心紛似葉¶
菊前衰鬢晩于花支離粟飽寜無愧漫漶書成未足誇¶
猶有一杯相伴在判從鶗鴂耗年華¶
　　過洛陽有作¶
<pb:KR4d0021_WYG_013-12b>¶
鬱葱喜氣抱天迴飛柱門深拂曉開樹綠逺隨馳道出¶
塵清曾傍屬車來霧中温洛浮仙牒雲表神崧薦壽杯¶
何日東都參第賦班生猶是令蘭臺¶
　　聞中山公淝上家園新成祕奉閣輒抒拙詩寄獻¶
為樂東平得再麾(公兩鎮/淝上)别營層閣駐經闈溢囊祕簡¶
青皆汗署榜宸毫白正飛(公常削奏于上求飛/白題榜俄䝉允賜)罇喜客¶
來銜酒數畫疑仙去啟厨稀門前即枕春溪路幾曲歌¶
成使舫歸¶
<pb:KR4d0021_WYG_013-13a>¶
　　移病還臺凡閲半嵗乃愈始到家園視園夫治畦¶
　　植花因成自嘆二首¶
十年獨漉走天涯耗盡流光得鬢華猶喜此身隨社燕¶
擬將何靣對林花牢慒續罷文誰讀塊壘澆平酒自賖¶
舊隠不須相掉磬(齊人謂相/訐為掉罄)要須歸種邵平𤓰¶
卧治無功賜告回驟叨鳴履上中臺(病中改/八座)壺公天壤¶
非眞死(術士李士寜來謁予病曰公殆矣形神離矣不/可過春分予謂人生危阨不可常故作終制以)¶
(訓兒息明年至/期不死而愈)䝉叟軒裳是儻來經灌早蔬扶隴出失¶
<pb:KR4d0021_WYG_013-13b>¶
刋園蘂犯簷開此身疎拙真丘壑不是當年王佐才¶
　　送長兄遊隨陽¶
漢東煙樹露蟬嘶迴首周南涕易危梁苑謾傳居右賦¶
扶風誰識最良眉仙巾兩墊愁懐路素壁塵凝憶問詩¶
他夜夢魂知不逺蘧蘧長繞越禽枝¶
　　假節¶
誤持軍印攝中牙朔雪添成兩鬢華大抵不侯寜戰罪¶
由來寡要是儒家山南近暖先迎日樹北緣寒晩作花¶
<pb:KR4d0021_WYG_013-14a>¶
嵗晏知非宦情薄潁田歸興滿蒼霞¶
　　覽從兄咸劔池編(案咸字貫之建安人其著/述有劔池編詳見李覯集)¶
競爽吾宗屬俊翹凌雲辭氣剰飄飄十年締思輕傖賦¶
一骨評風壓楚謡縱玩書窗迷野馬長吟秋社續寒蜩¶
夫君自有何郎恨枉使東陽臂肉銷¶
　　少年¶
關外車徒籍籍歸章街栁色綠如絲薰衣别館香三日¶
卜夜重樓燭九枝雪市雲廻翻祕曲蘅臯波暖寄微辭¶
<pb:KR4d0021_WYG_013-14b>¶
十年酒美俄星弁肯信尚書對有期¶
　　自詠¶
四十為郎信倦游虚名韁鎻太悠悠危心正似葵傾日¶
衰質先于栁望秋要路風塵疲驥足故潭煙兩廢槎頭¶
潁灘漸報耕疇熟終乞閒身守一丘¶
上都頻見嵗華隂偃息由來本荗林醉若有鄉須裂地¶
吏如逢隠即投簪(予聞南方山水殊勝常有遊宦/之願以歲限未滿不敢陳請)銜無¶
窶數知容冗病似支離亦挫針况自疏家兄弟約他年¶
<pb:KR4d0021_WYG_013-15a>¶
擉鼈故溪潯(伯氏尤樂靜退嘗有詩/戒予云擉鼈故溪潯)¶
誤懐手版應弓招汩汩塵容葆鬢凋潘拙本無鄉曲譽¶
嵇駑偏恃母兄驕雨畦菘葉晨羞薄風竈茶煙午睡銷¶
縱到北山堪自笑春蘿秋桂乆寥寥¶
　　聞王侍郎請老¶
未老辭榮上所褒官閒猶寄白雲曹海邊人樂鷗先下¶
籠外天多鶴始高此路逍遥眞有趣他年侍從信為勞¶
清商弟子歌聲妙誰判揮金引凍醪(凍醪即詩所謂/春酒介眉壽者)¶
<pb:KR4d0021_WYG_013-15b>¶
　　歩藥北園¶
倦持塵簿著綸巾清眺城隅夏物新幽鷺儀容高似客¶
晩鶯言語巧于人兩邊斜照猶銜嶺風後餘凉自舞蘋¶
天借使君仁智地此來山水更相親¶
　　將解職抒懷上郡守¶
空函檄草聚浮埃日愧西園綴上才著㡌每容司馬進¶
脱巾多伴使君來孤根易變江南橘歸夢先隨隴首梅¶
惟有酬恩無限淚異時應濺别離杯¶
<pb:KR4d0021_WYG_013-16a>¶
　　抒懐上南京常山公¶
緇帷悵别倐經年榮路心危重惘然寜死道邊終自直¶
狂歌河上欲誰憐魂隨夜蝶星垂地信斷秋鱗水接天¶
早晩承明慶三入願持雲漢續遺篇¶
　　段釋之客都下作詩道其懐¶
密雪天街客履穿更將覊思敵彫年無人載酒誰同樂¶
有物燒愁便許然腷臆文章千牘上蕭條光景二毛邊¶
我能知子今何頼無用長于馬腹鞭¶
<pb:KR4d0021_WYG_013-16b>¶
　　獻外臺王侍御¶
濫陪坐諾已三年始望霜威紺弩前舊業乆辭南郡帳¶
深恩獨戴故人天頭欹解散慚星弁(南史王儉/髻名解散)腹飽侏¶
儒費月錢欲托牙琴愬真賞流塵無奈晦么絃¶
　　送蔣御史漕江南¶
柱後峩冠乆未還江南行府使旗鮮陳陳洪庾催輸粟¶
徃徃吴山即鑄錢暝月早霞千里國廢樓殘社六朝天¶
時清憲筆無彈劾供助騷人藻思妍¶
<pb:KR4d0021_WYG_013-17a>¶
　　荷花¶
晩雨跳珠萬蓋勻紅房高下照池新採時雙艇須加奬¶
行罷㣲波不見塵解把清香貽密坐忍將芳意付蕭晨¶
如何老帥殘風味三占秋英作主人¶
　　翰長再有北門之拜¶
病禠荷囊避禁闈彌年專氣養瓊枝仙都去後桃尋熟¶
温室重來樹更滋宫月舊蟾㴠静滴武泥前劄燥殘芝¶
寳釘賜帯輝腰組尚苦春來幾眼移¶
<pb:KR4d0021_WYG_013-17b>¶
　¶
　¶
　¶
　¶
　¶
　¶
　¶
　景文集巻十三¶
