# -*- mode: mandoku-view; -*-
#+TITLE: 景文集
#+DATE: 2015-08-24 23:50:31.467826
#+PROPERTY: ID KR4d0021
#+PROPERTY: BASEEDITION WYG    
#+PROPERTY: JUAN 卷三十三
<pb:KR4d0021_WYG_033-1a>¶
欽定四庫全書¶
　景文集巻三十三¶
　　　　　　　　　　　　　宋　宋祁　撰¶
　内制¶
　　賜樞宻副使王堯臣生日禮物口宣¶
識裁精深器懐沖劭典司内密參慮幾微惟素籥之導¶
寒屬左弧之届旦禮優近府恩著上臺加惠餼牽侑驩¶
醪酒庸厚樞庭之數且為族宴之榮當體寵私所宜祗¶
<pb:KR4d0021_WYG_033-1b>¶
受¶
　　賜樞宻副使孫沔生日禮物口宣¶
才居上哲地在内樞懋宣一徳之規恊贊萬幾之務迎¶
長紀候載誕協辰錫以縹醪頒茲生餼用示臺恩之厚¶
且資族宴之榮當體眷私所宜祗受¶
　　賜樞宻使宋庠生日禮物口宣二首¶
俊乂大臣耆明舊徳首正開序載誕恊辰爰命寵頒所¶
宜祗受¶
<pb:KR4d0021_WYG_033-2a>¶
元精異稟大雅克生蔚輔本朝亶有盛徳誕惟吉日慶¶
屬首正國體同休臺恩著範餼牽有碩醪酒惟醇用助¶
宴私式精禮意¶
　　賜宰臣劉沆生日禮物口宣¶
任重台司寄深時柄爰屬誕辰之吉用稽蕃錫之文式¶
示眷懐且昭毗倚¶
　　北京賜賀正旦兩蕃人使御筵口宣¶
卿等逺渉歳隂並趨元會馳軺永路彌節離都乃眷歡¶
<pb:KR4d0021_WYG_033-2b>¶
勤俾均宴勞¶
　　班荆館賜契丹賀正旦人使到闕御筵口宣¶
卿等肅持邦聘祗會歳元載驅使牡之華已舍郊郵之¶
邇用伸宴犒參慰歡勤¶
　　賜王徳用酒果口宣¶
卿持節之藩出車遵路已涓良日宜重祖行飲具臨頒¶
予懐増眷¶
　　就驛賜契丹賀正旦人使錦褥被銀䤬鑼唾盂盂¶
<pb:KR4d0021_WYG_033-3a>¶
　　子等口宣¶
卿等馳止使軺憩茲賓館勤勞備至休沐攸宜特頒器¶
服之華用適宴居之便¶
　　賜契丹兩蕃人使賀正旦酒果口宣¶
卿等已展聘儀稍淹賓次年華集貺節物多歡各適所¶
懐無嫌樂飲¶
　　賜契丹賀正旦人使迴北京御筵口宣¶
卿等肅馳歸傳還舍離都得無道路之勤加渉陽和之¶
<pb:KR4d0021_WYG_033-3b>¶
始宜申宴衎式慰征行¶
　　賜王徳用御筵口宣¶
卿肅持瑞節近撫价藩出宿在辰祖行増悵宜申異眷¶
敷錫宴羞¶
　　雄州白溝驛傳宣撫問契丹賀乾元節人使兼賜¶
　　御筵口宣¶
卿肅將歡幣來會慶辰渉逺已勤入疆云始俾陳宴豆¶
少憩征郵¶
<pb:KR4d0021_WYG_033-4a>¶
　　北京賜契丹賀乾元節使副御筵口宣¶
卿等並飭使華㳟趨朝慶已舍離都之近諒多持節之¶
勞俾洽宴慈用昭眷渥¶
　　撫問契丹國信使兼賜御筵口宣¶
適當盛暑逺駕輶軒惟辭命之是㳟勤道途而罔憚特¶
頒宴具聊示歡慈¶
　　賜王貽永批答¶
樞宥之地任切喉襟朕選爾忠慎參此機劇自頃狡寇¶
<pb:KR4d0021_WYG_033-4b>¶
時擾五邊屯戍調發事多平日卿宣力念治義無不為¶
方倚斯猷以底嘉績何所嫌間堅避寵名況易退者士¶
之細槪責成者國之本務惟卿深識宜諒朕懐累嘗批¶
復理無順許往安官守即斷來章所請宜不允¶
　　賜杜衍乞退第二表不允批答¶
西土未靖師乆留屯朕頼卿忠果幹總樞軸宣力四載¶
旣有成勞今抒懇奉章願去機任夙昔惟念未得其由¶
將謀者精而聼之粗歟獻者衆而從之寡歟中行亮節¶
<pb:KR4d0021_WYG_033-5a>¶
得微有慊間言飛詆朕無聞焉何遽巻懐欲徇沖潔雖¶
安小諒有缺大猷況柄臣進退繫民休戚幸勿煩執方¶
倚咨詢所請宜不允¶
　　賜章得象已下批答¶
南方夀星每歳為候今見于庚寅甲夜澤潤焞明揆占¶
惟應君其逢吉卿等樂聞瑞兆鋪述慶辭欲以美祥遂¶
刊實錄勉從所請良用缺然¶
　　賜章得象乞罷第一表批答¶
<pb:KR4d0021_WYG_033-5b>¶
卿識度閎邃謀謨淹正比圗舊望爰冠上司而勤勞王¶
家朝無異議翊戴寡徳朕所自知雖輔政七年已究丕¶
績永惟萬務方倚厥成遽閱奏封願歸宰柄詳觀所啓¶
憮然動懐且軍革尚興權綱須乂實賴元弼偕陟大猷¶
儻獨徇知止之高而外愆為國之計君臣同體既不云¶
然進退大方亦將未亮姑停遜執以副眷期所請宜不¶
允¶
　　賜王貽永讓恩命第一表不允批答¶
<pb:KR4d0021_WYG_033-6a>¶
卿有林父之忠吳漢之謹匪懈于位無伐厥勞自幹樞¶
庭多歴年所參和以濟大事先計以叙諸戎功成弗圗¶
報于何有用膺置使之重以疇基命之勤誕告廟廊亶¶
無異論遽披露奏方切沖懷誠有敦于雅俗詎所期于¶
同體官不容曠命則惟行往哉爾諧昭體予志所讓宜¶
不允¶
　　賜杜衍乞退不允批答¶
卿更踐劇職遂冠内樞鯁亮之素底衷無隱朕得朝咨¶
<pb:KR4d0021_WYG_033-6b>¶
夕訪克乂權綱比日以卿懇幅致辭感慨祈罷因有前¶
旨欲賖後期冀介節孤操終為事屈忽閲今奏殊乖此¶
心且詩重老成之謀史稱魁壘之輔皆作時模表寄國¶
典刑未聞兹人以年為解也矧疆陲務總軵餉日疲共¶
濟艱難萬賴忠力宜徇公議毋滯沖懷所乞宜不允¶
　　賜杜衍第二表乞退不允批答¶
國家左宰府右樞省二三執政皆諸臣之選朕所與均¶
休戚責謀謨任天下之綱維者也其于進退可輕議哉¶
<pb:KR4d0021_WYG_033-7a>¶
卿直清方嚴明鋭開濟裁抑私謁達練事經洒然羣望¶
推為碩老朕方倚以機管隆乎治平而累章求罷弗亮¶
敦勉何專以已伸而不為邦屈重于獨往而忽此共濟¶
耶矧年高慮精道勝疾損固當務近醫劑參實陽休安¶
服而官姑惠予采所乞宜不允¶
　　賜皇叔徳文第一表不允批答¶
卿茂親夙望台鉉將牙澹焉沖逺躋于華皓聿圗庇本¶
特用推恩僉疏郡封光啟王爵宗盟為重國論既孚何¶
<pb:KR4d0021_WYG_033-7b>¶
列謙辭尚停寵册便當祗受以副褒懐所讓宜不允¶
　　賜皇兄允讓第一表不允批答¶
朕惟強幹之誼公姓攸先列爵之等王封兹重以卿志¶
力忠謹屬望親賢庀秩本宗領節戎鎮休有令譽當圗¶
爾勞用擇蕃要以光書社何煩露奏尚執謙懐況定命¶
旣頒公言胥協毋淹寵數速即欽膺所讓宜不允¶
　　賜杜衍等批答¶
保章視夜南極告祥雜候靡差圓暉有爛聞之典緯届¶
<pb:KR4d0021_WYG_033-8a>¶
乃夀祺卿等幹掌内樞歡逢嘉應露封率籲溢美形言¶
徒亮勤誠尤増慙徳所賀悉知¶
　　賜皇兄允讓第二表讓恩命不允斷來章批答¶
卿屬懿地崇望華志美朕所以推常棣之誼重盤石之¶
宗始啟王藩聿茂恩禮尚披沖藴再列讓封況普告官¶
師布聞方國頗稽典命未副眷懷容略常讓之執即光¶
外曰之授所讓宜不允仍斷來章¶
　　賜杜衍陳讓加恩命第一表不允批答¶
<pb:KR4d0021_WYG_033-8b>¶
朕躬祠于郊䝉帝之福推為慶典徧第衆勞以卿總秉¶
中台顯相大禮謹有司籩豆之具罄三事夙夜之䖍值¶
功而賞有國常典何煩露奏願寢茂恩況普告于外朝¶
方驛騰于成命便畧牢讓往服寵章所讓宜不允¶
　　賜杜衍第一表讓恩命不允批答¶
比虛右弼以須畯望卿清約忠壯華皓一節出入諷議¶
靡事不為挺然公實見于有政朕志先定成命惟行況¶
萬幾處可百職修理朕所倚辦卿宜知之遽閲讓函猥¶
<pb:KR4d0021_WYG_033-9a>¶
徇謙槩且誕告羣方不容顓辭乆曠台路便廢撝遜欽¶
服寵章所讓宜不允¶
　　賜賈昌朝讓恩命第一表不允批答¶
卿曩侍經筵已知國器歴守京邑則風績早樹進領邦¶
憲則威名流聞陽休山立自處中道朕以為履正識敏¶
材任輔佐引預機政參貳台司曽是踰年休有成效觀¶
行則懿俾謀則臧斷自予志冠升樞省誕告百執初無¶
異言猥露奏封深存撝遜況訓論已熟典命難淹速即¶
<pb:KR4d0021_WYG_033-9b>¶
欽膺以光朝舉所讓宜不允¶
　　賜杜衍讓恩命第二表不允斷來章批答¶
向以戎醜尚桀師伍留屯公私乏匱不可貲省又官濫¶
于外吏欺于中苛察過當浮競成俗濟水無益治絲愈¶
棼圗所振整未知厥序以卿乆在樞禁習總事經年耆¶
識茂盡瘁事國是用選自予志對秉台衡藉敏材以康¶
調發之艱褒介節以懲進取之弊朕旣寡徳方茲仰成¶
尺奏薦聞能讓猶固已嘗批諭宜體眷求毋煩費詞早¶
<pb:KR4d0021_WYG_033-10a>¶
膺寵典所讓宜不允仍斷來章¶
　　賜皇叔徳文陳讓加恩命第一表不允批答¶
上帝居歆億祉叢介朕不欲專享衍為太和遂差慶典¶
之錫均逮懿親之序以卿耆徳碩望帥節王封藩翰維¶
持宗盟磐石已從僉論俾進寵章何需奏之遽聞列謙¶
懇而尤至但自絲而綍已告于朝惟名與器靡虛其受¶
便當速拜毌乆留恩所讓宜不允¶
　　賜賈昌朝王貽永皇弟允良陳讓恩命第二表不¶
<pb:KR4d0021_WYG_033-10b>¶
　　允斷來章批答¶
饗帝勞旋錄功論賞叶同輿議肆舉恩章卿左右有庸¶
授受惟允尚牢所讓洊露乃情况朝册乆淹詔文已報¶
當膺䌓異之數即竚對揚之華深體眷毗毌致謙執所¶
讓宜不允仍斷來章¶
　　賜陳執中韓琦讓恩命不允斷來章批答¶
朕比執珪幣祗事神祇至誠所向鴻釐如答是以推衍¶
天祉沛流茂恩徧錄侍祠之勞悉從進律之典卿卓有¶
<pb:KR4d0021_WYG_033-11a>¶
成效協于僉言而臨榮引讓稽恩未拜閲露章而旣熟¶
非公論之所期便可欽膺即廢謙執所讓宜不允仍斷¶
來章¶
　　賜賈昌朝讓恩命第一表不允批答¶
朕聞元首明哉股肱良哉治之所隆也元首叢脞哉股¶
肱惰哉弊之所基也惟徳不敏承乆安之餘淑慝混淆¶
紀律抏敗思所以振弊興治光輔朕躬惟卿内挺剛正¶
外體和順不疚于利自時厥中參陪宰司則夙夜以䖍¶
<pb:KR4d0021_WYG_033-11b>¶
幹總樞會則細大畢舉爰立作相用乂我邦公言穆卜¶
浩然胥叶用擇剛日誕告外廷何徇光謙尚崇至讓沖¶
懇雖列允領已頒毌執難進之規速副具瞻之美所讓¶
宜不允¶
　　賜賈昌朝讓恩命第二表不允斷來章批答¶
卿慮經王體氣陶天倪挺處淄磷之表不從燥濕之變¶
鎮定大事贊襄逺猷朕用希則哲于前聖俾實相于寡¶
徳僉都輿論亮成庻工比程尚方之封猶堅匪席之讓¶
<pb:KR4d0021_WYG_033-12a>¶
況典䇿中出朝野具聞便廢道風往穆台路所讓宜不¶
允仍斷來章¶
　　賜王貽永讓恩命第二表不允斷來章批答¶
朕以二陲雖靖五兵未櫜總幹樞劇實賴忠藎以卿乆¶
副機務用正使名外詢諸朝内斷于志用降茂册初無¶
異言何執沖避洊騰章削況官以懋徳非可專辭言惟¶
作命詎宜淹拜便屈謙槩往服朝恩所讓宜不允仍斷¶
來章¶
<pb:KR4d0021_WYG_033-12b>¶
　　賜皇叔徳文讓恩命第二表不允斷來章批答¶
夫先睦九族後協萬邦朕常夙夜庻臻斯路況卿信厚¶
舊徳華皓高年師學彌惇懿行無擇比詔王爵未塞公¶
言亟進常伯之崇兼易許田之輔成命旣告有位具聞¶
何飾讓懷洊列需奏且茂册備物不可乆停孤風介尚¶
無容封執宜即欽受仍斷來章所讓宜不允¶
　　賜新除皇兄允讓讓恩命第二表不允斷來章批¶
　　答¶
<pb:KR4d0021_WYG_033-13a>¶
卿風素詳劭識理淹該協綏同姓預有成績向啟王社¶
未極寵階特視台宰之隆仍増户食之衍涓日誕告付¶
外遂行何列奏封再執謙固且作藩之屏誼切先親自¶
絲而緡理無中止往膺册命即斷來章所讓宜不允¶
　　賜皇兄允弼讓恩命第二表不允斷來章批答¶
先親右戚為國通規讓牢退易處躬常介向以卿雖列¶
王爵未副眷懐申付將旄庻重藩屏再閲來奏殊昧所¶
期況國典朝章不容停拜家情邦禮安得顓辭便略沖¶
<pb:KR4d0021_WYG_033-13b>¶
儀往諧兹授所讓宜不允仍斷來章¶
　　賜章得象乞罷第二表批答¶
朕以涼寡統制萬幾渉淵俟濟凜然祗錫是用擢卿俊¶
望熙我庻工而謨明弼直早允羣議隱正沖坦自表素¶
襟懿徳所孚不仁胥逺朕庻幾同底于道克綏永圗而¶
洊騰露章求諉時柄已降諭答尚執所懷況獨行之高¶
未足多美勿貳之倚何容執嫌當畧謙言往安宰政孤¶
風静槪徒與嘉焉¶
<pb:KR4d0021_WYG_033-14a>¶
　　賜郭承祐批答¶
朕以卿有初載之遇有離衛之勤毅然能力乆而弗懈¶
用建戎節聿圖爾功告于外廷亶無異論何飾牢讓再¶
列露封夫服謙沖語崖分治躬之偏亮膺名器建勛伐¶
徇國之大方所宜欽副疇咨畧去常執況師兵寄重河¶
防事叢董訓有經領䕶云劇無淹定命趨服茂恩所讓¶
宜不允仍斷來章¶
　　賜皇弟允良讓恩命第二表不允斷來章批答¶
<pb:KR4d0021_WYG_033-14b>¶
向咨公論大敘懿親緣卿王社申付戎節成命誕告多¶
方普聞洊啓讓誠尙執沖介況渙汗已出備物乆稽宜¶
廢沖懐時膺恩數副予眷厚即斷來章所宜不不允¶
　　賜皇弟允迪讓恩命第二表不允斷來章批答¶
朕敦睦懿親差次寵典年長者崇爵屬近者尚恩眷爾¶
忠賢用加節制公言斯協朝渙旣頒何執常謙欲遂素¶
守道風雖亮允令難稽往哉惟諧毌或煩請所讓宜不¶
允仍斷來章¶
<pb:KR4d0021_WYG_033-15a>¶
　　賜賈昌朝讓恩命第二表不允斷來章批答¶
朕惟師旅乆興邊境弗贍樵然日旰靡遑祗寧卿材謀¶
有聞政事已試疾風弗偃晦雨不渝用加寵秩回總樞¶
載至于轉調兵食結納邊庭伐謀授算攸寄斯重何徇¶
常禮再列奏封以嘗敦勗心難開許往諧爾職即斷來¶
章所讓宜不允¶
　¶
　¶
<pb:KR4d0021_WYG_033-15b>¶
　¶
　¶
　¶
　¶
　¶
　¶
　¶
　景文集巻三十三¶
