# -*- mode: mandoku-view; -*-
#+TITLE: 景文集
#+DATE: 2015-08-24 23:50:31.285182
#+PROPERTY: ID KR4d0021
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0021_WYG_022-1a>¶
欽定四庫全書¶
　景文集巻二十二¶
　　　　　　　　　　　　　宋　宋祁　撰¶
　五言絶句¶
　　南郊祠所上章攝事二首¶
七里城南路齋祠宿下房逺烟晨燎地斜日夕牲場¶
上辛兹攝事瑞祝本通天自此春秋筆還書大有年¶
　　和人禁中作¶
<pb:KR4d0021_WYG_022-1b>¶
鈞曲来深殿宫花出御溝雲天正如畫壁月在西樓¶
　　太祖永昌陵¶
石馬開陵道隂虬結廟阿飛雲似不去疑誤大風歌¶
　　太宗永熙陵¶
白虎晨湍迥青龍夕霧和漢陵人易識流水記岥&KR2339;¶
故老今多喪嚴祠日愈新青青陵上杏神䕶五株春¶
　　眞宗永定陵¶
金石凝虚筍旌旗落暗塵唐堯遂不見空有進羮人¶
<pb:KR4d0021_WYG_022-2a>¶
洛水縈祠外崧雲泊棟端橋山何必問只是葬衣冠¶
　　咏水紅¶
夏砌綠莖秀秋簷紅穗繁終然體不媚無乃對虞翻¶
　　和王君貺禁中寓直¶
長樂疎鐘斷昆池夕照収晩風生似雨仙霧爽如秋(禁/中)¶
(昕夕氣/甚寒爽)¶
　　和延州經畧龎龍圗八詠(案八詠題迎薰亭供兵/磑延利渠桞湖飛葢園)¶
　　(綠雲軒翠漪亭褉堂/今缺緑雲軒一首)¶
<pb:KR4d0021_WYG_022-2b>¶
　　　迎薰亭¶
飛宇棘南傃以待風之薰因君奉揚力并慰塞下人¶
　　　供兵磑¶
磑湍方電激麯屑巳雲霏誠哉智者樂力少功不貲¶
　　　延利渠¶
遵蒙本山下渠激流且迅無嫌萬折勞思迴九里潤¶
　　　桞湖¶
波平栁苒苒湖與栁共色攀條弄潺湲坐送春暉昃¶
<pb:KR4d0021_WYG_022-3a>¶
　　　飛葢園¶
千騎亟遊賞賓葢紛相隨不知是日歡何如清夜時¶
　　　翠漪亭¶
憑欄玩文漪日與賞心遇汀篠陵砌繁沙禽冒波翥¶
　　　褉堂¶
悠悠水周堂堂上列褉賓賓勸使君酬無為負良辰¶
　　和延州三詠¶
　　　濟勝橋¶
<pb:KR4d0021_WYG_022-3b>¶
溪光倒彴影彴影跨溪垠非論權取意聊訂濟渉仁¶
　　　八覽亭¶
亭軒入空碧極眺煩慮開漢樹有葱蒨隴雲多徘徊¶
　　　清潤堂¶
水容静若鑑天影倒虚明勿使川風動波生便不平¶
　　潄玉齋前雜卉皆龍圗王至之所植各賦一章凡¶
　　得八物或賞或否亦應乎至之意歟遂寫寄至之¶
　　　牡丹¶
<pb:KR4d0021_WYG_022-4a>¶
壓枝髙下錦攢蘂淺深霞疊綵晞陽媚鮮葩照露斜¶
　　　澹紅石榴¶
移植自西南色淺無媚質不競灼灼花而效離離實¶
　　　蜀葵¶
紅白相嗣繁色純香亦淺相對庭戸間俗尚焉能免¶
　　　萱草¶
修莖無附葉繁萼攢庭首每欲問詩人定得忘憂否¶
　　　芍藥¶
<pb:KR4d0021_WYG_022-4b>¶
有名見鄭風今賞異疇日采花當采根可能治民疾¶
　　　竹¶
脩脩稍出類辭卑不肯叢有節天容直無心道與空¶
　　　菊¶
纖莖寒始密秀葉晩逾滋芳意君須識羣葩揺落時¶
　　　芭蕉¶
不枝惟葉茂無幹信中空所以免摧折為依君子風¶
　　春望雜詠(案原題凡三首歸鴈一逺樹/一輕烟一今缺輕烟一首)¶
<pb:KR4d0021_WYG_022-5a>¶
　　　歸鴈¶
刷羽梁王池春至欲言歸牽我東南恨隨君西北飛¶
　　　逺樹¶
如帷復如薺歴歴映滄洲故障千里目剰作一重愁¶
　　次韻罷相遊故園¶
㦸棨嚴門第鐶金倦帶圍如公三事老從古幾人歸¶
　　脩竹¶
北戸静無塵蕭蕭玩翠筠此時刀筆手慙愧殺青人¶
<pb:KR4d0021_WYG_022-5b>¶
　　濠上¶
莊生坐濠上下玩戲魚躍魚固不知人人奚謂魚樂¶
　　聞蛙二首¶
蛙聲直可厭聒耳横相干怒氣何關勇私鳴不為官¶
膨脝枵怒腹日夕沸溪干羣響何容罷時無牡鞠官¶
　　古来吟¶
古来韋與杜閥閱冠當年今日城南問惟餘尺五天¶
　　竹¶
<pb:KR4d0021_WYG_022-6a>¶
新筍漸盈尺新梢巳鋪瓦燕雀忽相驚深沈似隆夏¶
　　九日¶
長愛鴨陂頭平波澹不流相君時獨汎準擬五湖舟¶
　　古意¶
肆威矜逐逐索黨恣狺狺盗跖真知道餘財欲汙人¶
青松獨受命停雲待陽春一遇樵人斧同成樸&KR0554;薪¶
虎嘯雲巖下風生林嶺隅須防威可假慎勿逐城狐¶
持鷸蜯謀壯貪蟬鵲意深漁人一拱手彈者笑依林¶
<pb:KR4d0021_WYG_022-6b>¶
　　西齋新植萱草甚多作問答絶句二首¶
　　　問¶
膩蘤金英撲纖莛玉叚抽萱如觧榮悴爭合自忘憂¶
　　　答¶
我有忘憂號君為憂世人欲憂憂底事胡不暫怡神¶
　　僧房白蓮¶
水風披玉蘤溪露泣瑶津花意如師意宗雷社裏人¶
　　重懐和靖林逋¶
<pb:KR4d0021_WYG_022-7a>¶
髙士非求死天教隕少微雲疑隱居在猶傍嶺頭歸¶
　　秋夕不寤¶
倦枕囘尤數東方不肯明只將無睡耳終夜著蛩聲¶
　　閏九月晦日登舟二首¶
淮平舟未進逺緒悵依依勿謂王孫怨先如春草歸¶
二山皆在眼未忍去淮津三宿寧無戀况非桑下人¶
　　次韻和奉寧太尉相公見寄二首¶
賚弼昔營野代工天眷深此時蕭散樂郤似住巖隂¶
<pb:KR4d0021_WYG_022-7b>¶
儒藴披幽笈仙圗啟袐關嵩雲為雨罷来伴相君閒¶
　　挑燈杖¶
處膏非自潤在寸敢矜長試用蔀家暗廻為隣壁光¶
　　書齋前栢八株森植翠茂¶
總總長柯上離離翠實疎休誇冒霜雪僅得守門閭(古/語)¶
(松栢為百木/長而守門閭)¶
　　一百五日作¶
雨罷飛花徧緘愁對晩杯客心將煬竈同是一寒灰¶
<pb:KR4d0021_WYG_022-8a>¶
客舍已蕭寂況逢龍忌辰何煩申火禁自有不黔人¶
　　行客¶
游子何方客征裾滿素塵疲驂不進道還犬復迎人¶
　　小渚¶
輕烟變渚色寒浪囓隄㾗鳥去枝猶動沙頽水暫渾¶
　　十二月十八日㑹飲園夫獻桃花二首¶
今歲臘未破明年春尚賒天教催朔氣先作塞南花¶
晩秀尚可惜早開真謂竒君看早開處定是向南枝¶
<pb:KR4d0021_WYG_022-8b>¶
　　叢菊¶
烟開容蘤宻霜重放叢斜挿著星星畔潛郎稱晩花¶
　　反舌¶
黙黙過桃園穿條疊葉翻夫君猶舌在時宴便無言¶
　　除夕¶
歴尾無餘日更籌促曙躔持愁賸殘歲將老入新年¶
　　野渡¶
行路到溪窮寒流自浼浼客立平沙上篙人艤船待¶
<pb:KR4d0021_WYG_022-9a>¶
　　木芙蓉盛開四解¶
木末芙蓉語當時不謂真今来木末見愁殺擬騷人(楚/辭)¶
(搴芙蓉兮木末葢/指芙蓉假為喻耳)¶
麯塵輕抱蘂宫纈巧籹叢青女由来妬憑君淺作紅¶
浩露津緗蘤尖風獵絳英繁霜不可拒慎勿愛空名(雖/俗)¶
(名拒霜花其實/逢霜即悴矣)¶
千繞青叢外攜觴只自留晩花兼素髪同是一悲秋¶
　　木芙蓉¶
<pb:KR4d0021_WYG_022-9b>¶
芙蓉本作樹花葉兩相宜慎勿迷蓮子分明立券辭(齊/時)¶
(童謡云千金買藥園中有/芙蓉樹正指此木芙蓉耳)¶
一作淮南守再逢霜艶新花前今日酒郤是去年人(予/去)¶
(秋巳有木芙蓉/四曲故有是句)¶
　　夜分¶
此夕炎氛罷浩然天意秋桂華兼月上槎影帶星流¶
　　觀書¶
隱几窮千古披經究萬殊扶疎曽答客渉獵恥成儒¶
<pb:KR4d0021_WYG_022-10a>¶
　　讀史¶
順諛要領絶書罷付函封隸子方求益君非賣菜傭¶
漢囊一需頭竝薦五處士由来角立名獨歸徐孺孑¶
　　即事¶
我来春巳晏道樾半清隂崖暗石蹲虎林明花散金¶
　　湖上二首¶
秋来自然碧秋花何意紅乾坤揺落恨只是為西風¶
樓迥銜空霧郊長占暝霏戲魚晴自擲寒鴨夜還飛¶
<pb:KR4d0021_WYG_022-10b>¶
　　客舟¶
上溪不弛帆下溪不打漿上下各有趣相遇風波上¶
　　柳¶
濯濯縈春晩依依帶暝饒楚宫皆餓死無計學纖腰¶
　　海棠¶
薄暝霞洪爛平明露濕鮮長衾繡作地帳密錦為天¶
　　詠荼縻¶
来自蠶叢國香傳弱水神析酲疑破鼻併艶欲留春¶
<pb:KR4d0021_WYG_022-11a>¶
　　詠棠棣¶
潘賦幽芳在周詩榮鄂傳佛輪千幅細公帯萬釘圓¶
　¶
　¶
　¶
　¶
　¶
　¶
<pb:KR4d0021_WYG_022-11b>¶
　¶
　¶
　¶
　¶
　¶
　¶
　¶
　景文集巻二十二¶
